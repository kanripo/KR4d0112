# -*- mode: mandoku-view; -*-
#+TITLE: 道鄉集
#+DATE: 2015-08-24 23:54:55.630673
#+PROPERTY: ID KR4d0112
#+PROPERTY: BASEEDITION WYG    
#+PROPERTY: JUAN 卷二
<pb:KR4d0112_WYG_002-1a>¶
欽定四庫全書¶
　道鄉集巻二　　　　　　宋　鄒浩　撰¶
　　古詩¶
　　　次徳符湖光亭之什¶
平湖泛日月清光渺無端并包入眼界危構何軒軒輪¶
蹄隘行路逸歩誰與攀只應空曠中縹緲飛神仙我心¶
夲虚室朝市成青山居然發餘照妙用同一天凭欄豈¶
無人杯盤争擊鮮¶
<pb:KR4d0112_WYG_002-1b>¶
　　　簡徳符¶
清標藐氷壺一見滌袢暑况乃北忩風窮辰薦佳語鄭¶
聲正喧天忽此聞柷敔坐令偕生疾不得砭石去我愚¶
雖絶人志氣肯為鼠如何城下盟欣然為君舉請㸔時¶
雨來潤澤先柱礎豈無力使然黙感自難阻髙堂乆懸¶
榻寳劍心已許昨宵共燈花今作參商處秋意入梧桐¶
滴瀝鬬東序連墻莫至前念君初逆旅蛇影勿狐疑當¶
思啖虀杵桑蓬元四方事業在伊吕匪石詎可轉紛紛¶
<pb:KR4d0112_WYG_002-2a>¶
任兒女但願早晴明交臂無齟齬更約靖節君相與富¶
毫楮朝昏經史間端知植禾黍他年羊子妻焉能斷機¶
杼君席果不分我知迯爾汝¶
　　　用王憲韻寄參寥¶
天資不紛華脱身禮白足一笑語曹溪與世作眼目有¶
時戯毛穎新詩奴鄭谷翹然百家中疎煙澹脩竹頃年¶
古招提山青水澄淥傾盖揖孤標令人慙逐逐平生稻¶
粱謀從此在鴻鵠爾來落髙陽轅下方局促况乃建隆¶
<pb:KR4d0112_WYG_002-2b>¶
師黄壚已埋玉豈必阮歩兵途窮泫然哭頼君金石聲¶
丁寧鴈飛速我心端何如盲龜得浮木遥聞玉堂老初¶
情敦夏屋支遁乆塵埃風流一朝續營營覆載間萬事¶
風前燭願言掃雲忩聊對傳燈録¶
　　　送張舜諧遊上庠¶
髙木紛萬状皆從毫末來天時與人事相資以為媒根¶
本初不同他時終異材東風動霄壌繁華媚池䑓花枝¶
竟無言車馬争徘徊霜雪一朝怒孰與松柏陪青青幾¶
<pb:KR4d0112_WYG_002-3a>¶
千尺寒峰正崔嵬向來絲竹處索寞空塵灰明堂屹南¶
面梁棟支傾摧匠石有青眼肯為桃李開窮年後悔心¶
何似今日回¶
　　　穎橋僧舍壁間有詩頗怨不遇因次其韻刺之¶
食肝何必馬食魚何必魴趣操茍冰炭誰能屈鄒陽人¶
間所榮觀金門與玉堂患失紛鄙夫白首猶悢悢豈識¶
君子心草衣如繡裳藪澤方尉羅鷦鵬已翺翔¶
　　　路傍草¶
<pb:KR4d0112_WYG_002-3b>¶
洪造初無私物自生殊異叢叢路傍草枝葉一何悴行¶
人或陵踐牛羊肆殘毁縱能勝疾風厥害還遭值瞻彼¶
山中蘭孤芳常茂遂馨香動君子采擷逺而至須知得¶
失間所托惟其地嗚呼儒衣冠如何不尚志¶
　　　午枕有感¶
宰我嗜晝寝邉韶仍愛眠當時師弟子指摘良紛然韋¶
絃以為戒僶俛亦有年分作蠧書魚文字相周旋縱不¶
叔夜懶猶慚頭在懸如何到此地午枕有所便晨飡未¶
<pb:KR4d0112_WYG_002-4a>¶
停筯睡思潜予牽矇矓眼自醉百體柔於綿茗飲雖再¶
三驅逐無由縁解衣卧北忩徑走姬旦前徃徃隨物化¶
飛躍参魚鳶老木森古砌日轉驚鳴蝉矍然整巾屨衙¶
鼓忽已傳由來棘圍中疎放成拘攣氣血似止水鬰鬰¶
為此愆何當徹門牡四顧還青天朝昏逓消息有節亦¶
有宣焚膏續清晝冥心寄韋編徃失固莫救尚得來者¶
全聖處幾萬里行矣勤着鞭¶
　　　次韻鄧州范仲成秘校見寄¶
<pb:KR4d0112_WYG_002-4b>¶
落筆文章真宋玉八面縱横欺炙轂潜藏頭角卧南陽¶
刖足豈是王駘辱每嗟愚賈謾操金他日辛勤只書簏¶
丈夫事業㑹驚人誰知范叔成張禄相逢憐我再虀塩¶
不羨髙門厭粱肉追惟呉國舊時蹤山澹晴煙水輸淥¶
幾年𥞇阮作参商漠漠茂林空自竹懽然一笑换凄涼¶
端遇牛公容杜牧爾來日月更中天未應寂寞飡秋菊¶
　　　用前韻寄鄧帥杜君章學士¶
策府名卿厭鳴玉朅來南陽朱兩轂胸中雲夢吞八九¶
<pb:KR4d0112_WYG_002-5a>¶
終然不貯閑榮辱坐令政事邈前人容易端如探筐簏¶
去年持刃今扶犁所至熈熈豐榖禄華堂夢斷燕絲簧¶
笑謂鄒枚不如肉公雖飲少客自醉但見銀缾倒輕渌¶
明明天子正搜賢真賢繼踵還符竹勲勞矧已疏屏風¶
八命難淹一州牧願公快向百花洲更集賔僚勤把菊¶
　　　用前韻寄穣城謝公静推官¶
邂逅蒹葭來倚玉淺見慙如視車轂荷君傾倒過平生¶
妙處令人忘寵辱并包今古入靈䑓欬唾珠璣幾盈簏¶
<pb:KR4d0112_WYG_002-5b>¶
紛紛年少多公卿何獨斯人猶寸禄南陽刺史今伯樂¶
歎息龍媒異凡肉剡章求以助風流豈減紅蓮汎澄淥¶
更将餘力付蟠根迎刃無留真破竹才全如此帝未知¶
燕閒却自思頗牧東山出處是家風莫學淵明戀私菊¶
(公静屢言/非晚歸休)¶
　　　范仲成約非晚過穎昌留數日因鄧兵還追用¶
　　　前韻寄之¶
勿歎卞和猶抱玉勿嘲揚雄未丹轂由來識㧞湏待時¶
<pb:KR4d0112_WYG_002-6a>¶
阨窮不是男兒辱相逢相别竟匆匆頼有好詩藏敝簏¶
居然成誦想英標殺馬無因愧持祿還家青鏡覽形容¶
鞍上豈徒消髀肉故人要我泛西湖萬頃瀰漫浸天淥¶
坐中寂寞欠車公只應冒雪歌黄竹從今塵榻掃南忩¶
日俟髙車起耕牧懸知樂事與衆分把琖追論燈下菊¶
　　　與王仲弓分韻得東字¶
西豪星聚時有客還頖宫觧驂聼揮麈落落凌霜風平¶
子幸我厚繆入題品中夷甫不復言目繫心已同塤箎¶
<pb:KR4d0112_WYG_002-6b>¶
競逺韻欣逢吾道東平生仰髙山鵠立拘樊籠誰令燕¶
雀微一旦追𡨕鴻明珠繼來投照夜驚兒童從今日虚¶
徐所兾資磨礱只恐天池鯤朝夕摶晴空¶
　　　次韻仲弓見贈¶
我生分稽古未始懐宴安萬事不入眼人間自悲懽獨¶
於文㑹時所取良必端起廢頼發藥他年迯素餐蘓君¶
日千里逸歩逾飛翰一從㫁金來況也寧永歎于今更¶
天誘還逢魯圓冠傾盖如舊識禮法能見寛湏知髙門¶
<pb:KR4d0112_WYG_002-7a>¶
中階庭富芝蘭何獨仲弓家弟兄稱二難琴張誠可友¶
願言謝外觀聖域渺無旁觀水湏觀瀾¶
　　　送裴仲孺攝汝隂尉¶
我讀醉翁思潁詩恨不六翮西南飛頖宫朅來濵潁水¶
潁水雖同非潁尾羨君匹馬秋風前吏隐去作南昌仙¶
霜威凛凛肅普天環湖瀟灑皆當年時豐鐃鼓如寒蟬¶
想見絲緍上釣船太白還光醉翁死隣家仍無隠君子¶
山髙水深誰與知只恐未樂君先悲朱方豪士森戈矛¶
<pb:KR4d0112_WYG_002-7b>¶
青雲蹭蹬猶督郵不如黄雞白酒相與醉即休¶
　　　次韻世美遊嵩山¶
肇分五嶽尊上帝委竒石維嵩據地中屹立萬仞壁逺¶
與四鎮殊式應土圭測有人仰崇髙坐厭拘名跡邂逅¶
天際來驊騮脱車軛将聖祭㤗山此心豈懸隔擾擾塵¶
土中一朝復一夕聞君有風期欣然雙蠟屐焉知馬足¶
非逈隔千峰碧古人亦多端相望託幽寂法音動山靈¶
松栝惟所適寄徑登顯途自恃捷無敵遺轍諒未泯一¶
<pb:KR4d0112_WYG_002-8a>¶
一可逰歴借問去來人誰堪比心迹¶
　　　送崔子厚朝散倅安州¶
君家如武庫人物常森森伯氏妙難測一笑𡨕古今蒲¶
團與蔾杖終然作知音王事挽以去嵗杪霜雪侵輕軒¶
奉白髪遥指甑山岑臣子難有已忠孝亦已深南方擁¶
兵刃調發多呻吟使民還擊壌屏星實分任况乃功業¶
本從來在無心獨恨鏁天北誰與同瑶琴¶
　　　次韻仲弓見懐¶
<pb:KR4d0112_WYG_002-8b>¶
與子風雨散掩闗非世喧琴書到古人危坐屢忘言何¶
當同此趣脫略文物繁嵗晏猶清居厲節真王尊¶
　　　悼陳生(鄞川進士陳生者失其名字頃赴舉開/封後時于是寄海舟經通泰而西焉同)¶
　　　　(行十舟一日前舟逆遇暴風覆溺殆盡獨陳/生所寄舟囬帆轉舵隨風以徃已而陳生乃)¶
　　　　(獲遊古天宫院蓬萊峯浸乆思歸就試天宫/人固留之莫能奪比歸則妻孥之墓木且拱)¶
　　　　(矣皇皇閭里間追惟昨者所接始悟其風塵/表也復欲從之而不可得遂病狂以死唐城)¶
　　　　(令建安章潜顯父語其事/故作此詩備他日寓目云)¶
豪商破浪隨東風轆轤相繼滄溟中回環極目渺無際¶
<pb:KR4d0112_WYG_002-9a>¶
萬石之載裁飄蓬一朝六鶂不得進十舟八九成虚空¶
一舟邂逅脫魚腹開㠶豈暇論西東大明出沒夜復旦¶
何許清越鳴晨鐘舟人側耳正驚喜忽瞻水際排竒峰¶
落㠶沉矴泊古岸介然荒徑雲間通鄞川書生託舟尾¶
見之踴躍追猿狨扶踈怪木進十里突兀古院題天宫¶
入門長廊轉寂寂堂上髙拱厖眉翁左右侍立滿三百¶
談𤣥演義聲玲瓏相逢問勞憫流落旋啓虚室棲行踪¶
紛紛袍布欺臘雪獨此錦帳朝霞紅黄金白玉薦豐饌¶
<pb:KR4d0112_WYG_002-9b>¶
藥苗蔬甲青茸茸主翁自言避巢㓂朅來不與中原同¶
于今天子果誰氏語罷黙黙如盲聾日遣二子共遊處¶
因得細詰開冥蒙皆云我軰號處士名字非列神仙宗¶
三等三百奉一主上等第一裴休公提携峻陟幾千尺¶
笑秦亭上聊從容秦皇可笑笑不已聲撼亭角摧穹隆¶
徐福曼倩亦何在前後石壁猶房櫳舉頭指似蓬萊島¶
霜雪直上磨蒼穹波濤作勢撞山脚魯有神聖躬磨礱¶
欲令異物知所畏周遭水面盤蛟龍書生名利浹肌骨¶
<pb:KR4d0112_WYG_002-10a>¶
塵念日乆生心胸老翁照見輙微笑血盆再入寧易攻¶
蓬萊有路爾常覩此别曠刼無由逢吾今舟楫助爾¶
徃爾其登覽庻可窮日輪迎曉傍山出水聲先沸驚寷¶
窿赤光散合動天地頃刻氣候分春冬髙低殿角屹相向¶
一一鎸鑿非人工窮晨不復值仙子卿雲瑞霧空蒙蘢¶
詢之處士盖有謂近世人迹幾相重鸞驂鶴馭厭凡肉¶
矯然逺舉歸鴻濛先生吕翁獨於此一年三四眠松風¶
書生塵念竟不斷主翁但問何所供人參如人更長大¶
<pb:KR4d0112_WYG_002-10b>¶
願乞數本扶疲癃翁言此物有神䕶特經海道湏罹凶¶
良金美玉亦至寳爾誠欲之吾當從慇懃教告豈一事¶
尤戒卧語詳初終楞嚴秘密偈四句奉以周旋宜恪恭¶
書生再拜起沉矴轉盼已入鄞川封還家妻子乆黄壌¶
單形隻影反匆匆却思投翁事清淨天南天北惟飛鴻¶
茫然進退真捕景一生顛倒終狂童君不見秦皇漢武¶
操利勢自許神仙力能致海邉方士日從横畢竟千非¶
無一是書生徑歩蓬萊巔况乃天人勤指示若為名宦¶
<pb:KR4d0112_WYG_002-11a>¶
苦死堅失脚青雲墜平地仙兮仙兮一何異求不求兮¶
兩莫遂我雖忘情亦欷歔仲尼之門非所議率然作詩¶
紀其事¶
　　　次韻世美冬夜見懐¶
君家儒學頻公侯豈知孔孟窮於鄒他年事業知未艾¶
詵詵孫子多清流紅蓮上客更超詣勁節耻與今人儔¶
自言名宦亦何有回㸔家法長包羞蕪城嵗月已波逝¶
朅來文㑹消吾憂青天白日有崔子亦許交臂聞嘉謀¶
<pb:KR4d0112_WYG_002-11b>¶
人生南北那可必合散倐忽春雲浮㑹湏着鞭入聖域¶
無使後悔空𡨕搜¶
　　　送徳符還陽翟并簡陳叔易¶
霜嚴識蒼柏火烈知黄金不有小人謗孰窺君子心前¶
程已如此紛紛矧於今衡門杜朝夕巧舌猶追尋一與¶
接為構何以迯交侵任大始多事由來天意深北風動¶
秋夜興落西山岑逸駕豈受挽耿耿聊分襟太丘阻眉¶
宇為我先寄音漁父可師否兹焉共浮沉¶
<pb:KR4d0112_WYG_002-12a>¶
　　　烹密雲龍¶
君不見子建七歩俄一詩太沖十年僅三賦相去何啻¶
楚與越爾來題品皆才具我生尚友到古人袖手寒忩¶
重慚懼巧遲拙速非所長舟泝湍流只如故秋風逸思¶
誰肯分惟資茗飲祛昏瞀人間氣味足竒功畢竟不能¶
成好句集仙公子天上囬拭目元豐新制度夜光明月¶
豈足珍矯矯真龍翳雲霧潜藏飛躍自有時只恐緘¶
縢終不固况聞醉翁歸潁東更號六一迯機務震霆端¶
<pb:KR4d0112_WYG_002-12b>¶
的助滂沱名稱恰應當年數從今掩巻待青禽晴軒屑¶
玉和甘露胸中無復舊塵埃五物狂吟在朝暮湏知料¶
虎戚自貽莫譏惡客君家蠧¶
　　　次韻蘓子駿寄其弟世美¶
霜風戰蕪城耿耿袖間手峩冠何許來逸氣蟠九有入¶
眼無可人終焉收下走舌端寫天河那知膽非斗離亭¶
巧梯媒節物幾榆栁所向曹匼阿剛腸欲雷吼饑寒挽¶
柴車莫獲親可否年來但韋編妙處知不朽規模綿古¶
<pb:KR4d0112_WYG_002-13a>¶
今元自一布肘翛然環堵中未覺羲皇乆三復鶺鴒詩¶
亦已等妍醜此心千里同豈愧鼻如口更聞隠君子隨¶
風落巖藪崇朝公事休嗜好斥杯酒幅巾欵𤣥談聪明¶
謝天誘萬象懸目前軒豁開户牖坐令黄堂上觀浄亦¶
成垢維皇急親賢承庸㧞師友丘壑難自娱巖廊拱文¶
母只恐行賜環仙去誤雞狗與其羨長生孰若夀黔首¶
一語君試聼黄梅未當剖¶
　　　靖節堂分題得重字¶
<pb:KR4d0112_WYG_002-13b>¶
儒衣隘綿區冰炭非一種邂逅心事同清標揖孤聳駕¶
言仁義涂相與戒前從廓廓膺肺間何由納天寵春風¶
入髙堂文字競拳勇妙句窺杜陵微語傾叔重翹然真¶
四䕫吾道有扶擁遂令斥鷃姿端為鐘鼓悚從今日喧¶
妍勝處宜接踵獨恨韓城君伶俜泣新壟¶
　　　次韻崔光先見簡作詩催春色¶
春逰有客忘朝暮酷似經星好風雨豈知仲蔚長蓬蒿¶
寂寂儒宫裁一畆新詩故委黄耳來舌在驚疑為頻吐¶
<pb:KR4d0112_WYG_002-14a>¶
鴻鈞覔運掃轍蹤萬物終然歸鼓舞去年枯槁欲樵蘓¶
今已蕃鮮媚農圃我家吹律信参天苗裔非才閴無覩¶
族寒官冷自離竒安能仰賛媧皇補廟堂爕理皆少年¶
佇見囊金罄花塢¶
　　　送幼安赴澶倉¶
人生本逆旅行止良悠悠試㸔康荘上轍跡多成溝公¶
子分閉户時來亦何由載書曉遄邁春令方如秋河濱¶
古城府稅鞅聊優㳺青雲捷徑在氏庾非君優臧孫故¶
<pb:KR4d0112_WYG_002-14b>¶
有後斬斬承風流故為重作惡日暮猶登樓¶
　　　仲儒烹宻雲龍得烹字¶
清都密雲龍遐方乆馳名無因飲天賜歎息非公卿爾¶
來牛斗間瑞氣蟠縱横龜書識至寳近在璧假城物色¶
到君箧發視凡骨驚君心本鐡石從此亦變更自言匹¶
夫耳乃有懐玉聲羣嘲杜潜隙徑約良友烹伊予豈其¶
人重以慰平生可憐謝康樂新詩徒爾鳴(謝公静舊嘗/作詩督烹之)¶
(無/効)¶
<pb:KR4d0112_WYG_002-15a>¶
　　　鮮于大受蛻軒¶
斵輪知讀書解牛知飬生天下一致耳冰泮無餘情向¶
來所筌蹄俄已蜩甲輕豈必吟澤畔始為當世清魯堂¶
殆庶幾居然黜聪明蠢蠢冠屨間胸中妙難名鼓鑄雖¶
有自竟脫模範成詩翁既僊去委蛻今韓城閉門作龍¶
蟄端俟風雷驚文史聊寄徑與古将抗衡何以識此心¶
標牓輝前楹他年付巻舒㑹見推善鳴應憐劉季陵寂¶
寞初無聲¶
<pb:KR4d0112_WYG_002-15b>¶
　　　送鄭祭酒得宫觀還鄉(代至虚/)¶
閩中男子多儒衣龍驤虎視惟四䕫門前蓬藋老風雨¶
籍籍聲名天下馳爾來半作古人去亦或霜鬢甘伏雌¶
獨隨日月上星斗即今先生侍丹墀先生胸次真武庫¶
無所不有世莫窺早年剖符勤撫字晚年賜環妙論思¶
朝廷逺覽得治本務先長育英豪姿凌雲大廈豈一木¶
要在鉅細皆其宜先生彬彬掲模楷仰膺帝可端為師¶
鸞飛鳯舉徧䑓閣辟雍祭酒終不移下帷端坐對沉燎¶
<pb:KR4d0112_WYG_002-16a>¶
諸生自耻専浮詞斯文與天共澄霽肅駕聖域無多岐¶
他時合抱挽梁棟論功較徳誰髙卑先生胡不長風憲¶
豺狼在念略狐狸坐令飲恨深發喜簮纓無復藏奸欺¶
先生胡不同翰墨形容堯仁曉天涯魯官典誥從此復¶
大哉王言非寄私先生胡不秉樞極以道揆事如蓍龜¶
河防民役有定論簡拔賢俊去嫌疑吏員一一底乃績¶
二虜拜手受指撝東西南北幾萬里匹夫匹婦違寒飢¶
人言太平亦無象但見父老同兒嬉胡為五湖入清夢¶
<pb:KR4d0112_WYG_002-16b>¶
忽焉幽興落武夷千鈞一發誰挽得徑約赤松歌紫芝¶
長安車馬競囬首頗似巨源辭位時通徳髙門想如昨¶
溪風旦暮猶有期冷然杖屨逺俗物此心惟許江鷗知¶
巍巍北辰拱天子還淳直欲躋皇羲人才未登常側席¶
鶴書毎毎空山茨金甌况復舊名氏只恐先生難自怡¶
　　　元魯侍親還以凡今之人莫如兄弟賦詩送之¶
　　　　(并示至/逺至虗)¶
秋風巻輕帷似送東歸㠶親心為惻惻榖馬馳兩銜呉¶
<pb:KR4d0112_WYG_002-17a>¶
江渺清冷呉山鬰巉巖侍行不爾俱官曹猶治凡¶
　　　又¶
北去青山門宰木行森森吾祖不可見嵗月成古今侍¶
親奠雞酒應慰乆客心爾心故自慰爾兄涕沾襟¶
　　　又¶
爾生見天地較我兩嵗遲兒童作壮夫恍若旦暮期詩¶
禮乆服膺飛鳴當及時慎勿醉鄉去志士良耻之¶
　　　又¶
<pb:KR4d0112_WYG_002-17b>¶
姑蘓一都㑹井徑分龍鱗風俗如鄆城臧否朝朝新况¶
爾隨侍子動與嫌疑隣延篤儻可師不如陪古人¶
　　　又¶
至逺挽不來庭竹屢隕籜剖魚得素書頗說甘寂寞矯¶
枉勿過正執中思子莫他年同我心俯仰無愧怍¶
　　　又¶
至虚走橋門所樂在羣居羣居固可樂他途亦紛如合¶
抱自毫末要湏慎其初大帶有餘否此語當急書¶
<pb:KR4d0112_WYG_002-18a>¶
　　　又¶
詹何我師友(詹抃何/天發)文行懸髙名天命豈易度棲遲尚¶
柴荆省定餘白晝相與發大鳴才進非故吾從此難為¶
兄¶
　　　又¶
四人如四支闕一不成體故為各天涯阻異晨昏禮但¶
願噐業成髙陽亦兄弟此意何時窮潁川方瀰瀰¶
　　　次韵徳符夜訪世美¶
<pb:KR4d0112_WYG_002-18b>¶
蘓子甫及瓜装齎動簷楹念此不數見柴門行晝扄幅¶
巾策藜杖邂逅諸友生涼月委新照無煩聚飛螢懽然¶
造空洞卻顧輕簮纓虀鹽未果腹飽徳如楚萍只應他¶
夕來矯首心盈盈¶
　　　次韻樗年見簡¶
一身能幾何首尾復自畏豈知塵表姿落落惟所值官¶
攡忽相逢欣悲十年事湏知襲人間舒巻在毋意他時¶
況英聲曾冠通侯次行矣方坦途真賢不難繼¶
<pb:KR4d0112_WYG_002-19a>¶
　　　用前韻寄鄉中諸長者¶
鄉邦藹儒冠後生良可畏况乃領袖賢疑與古人值爾¶
來索吾居南北幾嵗事冥鴻雲外心疲馬風前意遥知¶
松菊間青編焕鱗次何當返柴車故歩懽然繼¶
　¶
　¶
　¶
　¶
<pb:KR4d0112_WYG_002-19b>¶
　¶
　¶
　¶
　¶
　¶
　¶
　¶
　道鄉集巻二¶
